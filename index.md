---
layout: page
<!--title: Het atelier-->
<!--subtitle: Studio 10 zorgatelier-->
cover-img: "/assets/img/atelier1.jpg"
---

Welkom bij **Studio 10 zorgatelier**. Wij bieden dagbesteding aan mensen met een beperking, in hele dagen of in [dagdelen](/dagdelen). Op dinsdag en donderdag ontvangen we mensen met o.a. niet-aangeboren hersenletsel of psychische problematiek. Op woensdag en vrijdag ontvangen we mensen met (beginnende) dementie.

Studio 10 biedt onder andere creatieve dagbesteding: schilderen, houtbranden, werken met klei, en mozaïeken zijn hier voorbeelden van. Werken met textiel, behang, wol, knopen, aardewerk, kroonkurken - je kunt het zo gek niet bedenken of we hebben de materialen in huis. Samen met de cliënt gaan we op zoek naar passende en leuke activiteiten. Kijk op onze [Facebook](https://www.facebook.com/Studio-10-Zorgatelier-459065357618409) om een idee te krijgen van wat cliënten maken.

Naast de creatieve activiteiten wordt er in de gezellige keuken van het atelier soms gekookt en gebakken. En sowieso veel gekletst tijdens de ochtendkoffie. Soms spelen we samen een gezelschapsspel. Positieve sociale interactie staat bij ons hoog in het vaandel. Er is ook tijd voor rust en ontspanning. Je kunt bij Studio 10 muziek luisteren, lezen, puzzelen, wandelen of buiten van de omgeving genieten. We hebben ook een rustruimte.

Studio 10 ligt in het buitengebied van het dorp Gilze. Het zorgatelier staat op een ruim perceel en we beschikken over fruitbomen, plantenkas en diverse terrassen. Zo zijn er volop mogelijkheden om ook buiten bezig te zijn.
